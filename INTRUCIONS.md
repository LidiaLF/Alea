# INSTRUCIÓNS

## Introdución

Para o desenvolvemento e seguimento do proxecto usaremos a plataforma gitlab. Gitlab é unha plataforma que facilita o proceso de planificación, deseño, desenvolvemento e mantemento de calquera solución software de tipo libre. Mediante o seu uso preténdese promove a autoorganización, as boas prácticas e o espírito colaborativo e de traballo en equipo. Ademais, disporedes dun marco de traballo estándar que a día de hoxe está implantado na maioría de empresas que desenvolven software de alta calidade.

## Guía do alumno

Tedes un documento de referencia de lectura rápida sobre o PFC no seguinte enlace: [Guía do alumno PFC](doc/material_axuda/Guia alumno PFC.pdf).

Nesa guía tedes información sobre as modalidades do PFC, o cal pode ser desenvolvido documentalmente ou ben facendo un prototipo funcional dunha solución, e instrucións sobre o desenvolvemento e cualificación do PFC. Para a cualificación do PFC usaranse as **rúbricas** que están recollidas nese documento, especificando ademais o peso de cada un dos apartados a avaliar.

## Enfoque

En función do tipo de proxecto de elixades facer, documental ou construcción de software, tedes que completar os apartados correspondients da documentación dos templates do proxecto en gitlab.

Seguide a seguinte guía, onde se recollen, no apartado **CALENDARIO DE ENTREGAS**, en función do tipo de proxecto, os aspectos que procede realizar:

[Enfoque do proxecto](https://gitlab.iessanclemente.net/documentacion/doc/-/wikis/DAM%20Ordinario)

## Os elementos principais cos que ides traballar no proxecto son os seguintes

### Un repositorio git asociado ó voso proxecto

No cal ides ir documentando e subindo todas as entregas de código e artefactos desenvolvidos. No repositorio disporedes dos [arquivos modelo para as fases](doc/templates) e de [material de axuda](doc/material_axuda). Tamén hai un [directorio de imaxes](doc/img) onde ubicar as imaxes ás que facedes referencia na documentación.  Os arquivos modelo son elementos esquemáticos que serven de base para construír a documentación que deberedes aportar.

#### Arquivo README.md do repositorio

No repositorio hai un arquivo [README.md](README.md) no cal indicaredes a modo de documentación xeral a información relativa ó proxecto. Desde a descrición e obxectivo do proxecto, os documentos que é necesario crear, instrucións de uso dos artefactos software, tipo de licencia da solución, etc.

### Taboleiro de Incidencias

* Disponse dun [taboleiro de incidencias](../-/boards) no que podedes organizar incidencias e tarefas de desenvolvemento do proxecto e no cal os profesores tamén podemos indicar incidencias ou tarefas que consideramos que deben ser tidas en conta.

### Wiki coa documentación de referencia para desenvolver o proxecto

É fundamental que leades o seguinte:

* Nesta [wiki](https://gitlab.iessanclemente.net/documentacion/doc/-/wikis/home) hai indicacións xerais sobre documentación do proxecto e o uso da plataforma gitlab.
